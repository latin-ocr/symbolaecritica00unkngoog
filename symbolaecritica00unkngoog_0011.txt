-vn-—

paucos notavi. Sed ex illis quoque eos tantum corrigere in-
stitui, quos iterum iterumque lectos persuasum mihi fuit non
interpretatione sed emendatione indigere. De iis autem, qui
desperati appellantur, locis meam etiam opinionem adieci, ut
aliis nimirum occasionem quandam ad melius quid reperien-
dum praeberem3 omninoque ubi ipse de mea opinione dubi-
tabam, scrupulos meos minime celavi. Facile vel potius non
tanti est locum quamvis difficilem et depravatum , at non-
dum ab aliis criticis tractatum sanare. Eum tamen, qui, cum
multi sui quisque scalpri aciem admoverint, nihilo minus re-
sistit et corruptus evadit, eiusmodi locum certa ratione cor-
rigere *et in pristinam formam redigere, neque sane perfacilis
res est neque cuiusvis correctoris, Ceterum argumenta mea
quam brevissime exposui3 opinio enim mihi confirmatur, ne—
que veram neque falsam emendationem multis verbis magno-
pere commendari posse. Contra lectiones diversas et aliorum
emendationes, omnia denique, quibus res controversa optime
diiudicaretur‚ ubi necessarium erat commemorare religio
mihi fuit.

Si vero non raro accidit, ut etiam criticorum principes
sana sollicitent, et, ut ita dicam, N ebulam pro Iunone am-
plectantur, non mirandum sane, quod in iuniorum potissimum
cerebellis ea pariantur, quae nisi ex corrigendi quodam pru-
ritu explicari non possint. Quod enim poetas dici solet sua
opera tamquam liberos amare, idem etiam in crificos dictum
oportet. Verum tamen hac ipsa de causa satis attentus
nemo esse potest neque minus, ne ad suorum inventorum
vitia caecus flat, cavebit quam patres ne suis liberis nimium
indulgeant, sed sua et aliena ad eandem norm am exiget..
Φιλεῖται enim τῶν ἰδίων οὐδὲν οὕτως ὡς δόξα καὶ λόγος
ὑπὸ τοῦ τεκόντος. Quis criticus gloriari potest, numquam
sibi accidisse, ut correctioni alienae sed bonae propriam
quamvis vitiosam praeponeret? Qui autem, ut mea quidem
sententia fert, suas emendationes eodem animo atque alienas
‚iudicare potuerit, qui verum aefalso certa ratione secernere
consueverit, qui ardenti quodam veritatis investigandae studio
excandescat, denique qui in sese ipse descendat et aliquo
modo se ipse perspiciat atque studiosissime illud γνῶθι σαυ-

