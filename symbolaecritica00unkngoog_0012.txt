-- VIII --

τόν agat: is demum criticae arti plurimum profuerit. Eius
tamen perfectionis gradum, quo minus assequamur et nostri
nobis innatus amor et omnino natura nostra impedit. Nihilo
minus prudentiae est, quam Demosthenes commendat incre·
dulitatem non oblivisci, nisi volumus in aliud eiusdem dictum
incurrere: “O τις βούλεται τοῦθ’ ἕκαστος καὶ οἴεται. - Quibus
omnibus munitus si quis quid peccaverit, saltem excusa·
tionem aliquam a natura humana habebit eoque magis, cum
nihil eorum, quae cavenda fuerint, neglexisse se sibieconscius
fuerit. Certo multos poenituit, quod sua tentamina in lucem
efferre nimis festinaverint3 eos vero ‚ in quibus tantum et
voluntatis et continentiae erat, ut in medium non ea pro-
ferrent conamina, de quibus ipsi etiam haesitarent, raro opi-
nor poenituit. Amor tamen nostri eo usque saepe progre-
ditur, ut ne eiusmodi quidem foetus abiciat.

Quamquam valde vereor, ne in me cadere videatur, quod
olim Spartani illi in theatro de Atheniensibus dixerant: ἴσασι
μὲν οἰ Ἀθηναῖοι τὰ καλά, οὐ πράσσουσι δέ. Sed mihi qu'o-
que aliquid solatii et excusationis non deerit.

Utut res se habet, si quid boni in meis emendationibus
reperiatur, id non ingenie, cuius in me prae aliis quantula
pars sit ego primus sentio, tribuendum est; sed uni tantum
rei, in qua licet multis meorum popularium cedam, e ceteris
tamen nemini vel maximo philologo; copiae, inquam, ver-
borum, quam mihi lingua patria suppeditat. Fortasse hoc
non satis opportune iactare videb0r3 fortasse tamen et utili-
tatis aliquid et adhortationis multis e nostratibus afferet,
quos ego criticis studiis plus deditos velim. Haec enim stu-
dia, quamvis iam pridem in reliqua Europa culta fuerint et
nunc quoque multis cordi sint, verum tamen multa graecis
lectoribus relicta sunt aut corrigenda aut explicanda.

 

*—

