PRAEFATIO.

’Ἐπειτα τοῦ κρίνειν ὄντος ὠφελίμου τὸ γεννᾶν ἐμπόδιόν ἐστι.
Τυφλοῦται ’γὰρ τὸ φιλοῦν ’περὶ τὸ φιλούμενον· φιλεῖται δὲ τῶν
ἰδίων οὐδὲν οὕτως ὡς δόξα καὶ λόγος ὑπὸ τοῦ τεκόντος. Ἡ γὰρ
λεγομένη τέκνων δικαιοτάτη διανομὴ πρὸς λόγους ἐστὶν ἀδικω-
τάτη· δεῖ γὰρ ἐκεῖ μὲν λαβεῖν τὸ ἴδιον, ἐνταῦθα δὲ, κᾶν ἀλλό-
τριον ᾗ, τὸ βέλτιστονι (Plut. Mor. p. 1000 a).

Cum anno ante in ephemeride, quae appellatur Bullatin
de cormpondame Helle'nique, emendationes aliquas et expla-
nationes in Plutarchi vitas parallelas publici iuris facerem,
in Moralibus‚ ut vocantur, scriptis operam perdere nolui, quia
in Aegypto commorans praeter editionem stereotypam‚ quae
apud Tauchnitium anno 1829 prodiit, aliam ad manum non
habebam. Postquam autem in Germaniam veni, otium nactus
animum induxi, ut Wyttenbachii et Duebneri et Sintenisii
aliorumque criticorum copiis instructus iterum Plutarchi
scripta perlegerem, atque maxime in Moralium libris me con-
tinens scriptoris verba ad emendatiorem formam redigerem.
Prospera ni fallor fortuna usus quoniam non pauca in his
libris aut emendavi aut rectius quam antea factum erat inter-
pretatus sum, haec una cum plerisque eorum, quae antea in
vitis parallelis aut emendandis »aut explicandis praestiti, sub
unum conspectum proponam, ut lectores benevoli et iudices
idonei meas in Plutarchi scripta symbolas facilius iudicare
possint. ,

Wyttenbachii editio, quamvis antiquior, plus tamen com-
mendationis quam Duebneriana habet3 ex illa enim cognitas
et codicum lectiones habes et criticorum illius temporis in· ,
venta. De Duebneriana tamen, quamvis recentiore et cor· =
rectiore, idem dici non potest, quippe in qua quid Duebnero
debeatur quidve codicibus haud facile sit ad discernendum,
maxime si Wyttenbachiana careas His autem duabus in-

